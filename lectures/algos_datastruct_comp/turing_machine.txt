*** Macchina di Turing - Teoria della computabilità ***

* Computabilità *
 - Lo scopo della Teoria della computabilità è chiarire l'idea di funzione
   calcolabile, ossia di funzione i cui valori possono essere calcolati
   da una procedura automatica (i.e. algoritmo)
 - Domanda: esistono funzioni non calcolabili (i.e. i computer possono
   risolvere qualsiasi problema?)


* Algoritmi *
 - Un algoritmo (o "procedura effettiva") è un metodo automatico per effettuare
   un'operazione matematica. Deve essere composto da un numero finito di passi,
   e produrre un output in un tempo finito
 - Gli algoritmi sono nati nell'antichità (e.g. algoritmo di Euclide)... quindi,
   paradossalmente, potremmo dire che l'Informatica, in teoria, non c'entra nulla
   con i computer elettronici
 - Quando un algoritmo è utilizzato per calcolare i valori di una funzione numerica,
   allora si dice che la funzione è "calcolabile". I problemi per i quali non esistono
   funzioni calcolabili sono detti "indecidibili" (e.g. Halting Problem)


* Macchina di Turing *
 - La macchina di Turing è un modello semplificato di computer, un automa
   costituito da un nastro di lunghezza idealmente infinita, le cui celle
   sono scrivibili e leggibili
 - A. M. Turing ha elaborato la macchina nel 1936 come modello per qualsiasi
   processo computazionale (nel 1936 non esistevano computer, né elettromeccanici,
   né tanto meno elettronici)
 - Turing ha elaborato la sua definizione di funzione calcolabile analizzando
   i passaggi di un algoritmo eseguiti meccanicamente da un essere umano dotato
   di carta e penna (scrivere/cancellare un carattere, spostare lo sguardo da una
   parte ad un'altra del foglio)
 - Definizione:
   - una macchina di Turing M è un dispositivo finito che esegue operazioni su
     un nastro idealmente infinito, suddiviso in celle quadrate di uguale dimensione
   - ciascuna cella può essere vuota, oppure può contenere un simbolo appartenente
     ad un insieme finito di simboli (alfabeto)
   - M possiede una testina in grado di leggere una singola cella alla volta
   - M si trova in uno stato (appartenente ad un insieme finito di stati) in ogni
     istante
   - M può effettuare le seguenti operazioni sul nastro:
      1) cancellare il simbolo esaminato dalla testina, ed eventualmente
         sostituirlo con un altro
      2) spostare la testina a destra/sinistra di una posizione
   - durante l'esecuzione dell'algoritmo, lo stato di M può cambiare
   - l'azione eseguita da M dipende da:
      1) lo stato corrente
      2) il simbolo nella cella sotto la testina